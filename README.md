# Topics: พฤติกรรมการเดินทางในกรุงเทพฯ โอกาสสำหรับธุรกิจในยุคขนส่งสาธารณะเติบโต

Project นี้เป็นส่วนหนึ่งของวิชา DADS5001: Data Analytics and Data Science Tools and Programming

# จัดทำโดย
- นายนฤเบศร์ อินทรประสิทธิ์ รหัสนักศึกษา 6710422003
- นางสาวรมย์ธีรา อ่วมเผือก  รหัสนักศึกษา 6710422018
- นายชลภัทร สุทธิกุล       รหัสนักศึกษา 6710422020

# วัตถุประสงค์ของโครงการ 
โครงการนี้มีเป้าหมายเพื่อศึกษาการเติบโตของผู้โดยสารที่ใช้บริการขนส่งสาธารณะในประเทศไทย โดยเน้นพื้นที่กรุงเทพมหานคร วิเคราะห์สัดส่วนและแนวโน้มการเติบโตของระบบขนส่งแต่ละประเภท ระบุรูปแบบการเดินทางที่ได้รับความนิยม และจุดหมายปลายทางที่มีการใช้งานหนาแน่น ข้อมูลที่ได้จะเป็นแนวทางสำหรับการพัฒนาโอกาสทางธุรกิจ เช่น การโฆษณาหรือกลยุทธ์การเข้าถึงกลุ่มเป้าหมายได้อย่างมีประสิทธิภาพ

# Datasources 
1)	https://data.bangkok.go.th/dataset
2)	https://datagov.mot.go.th/dataset

# Graph 1 จำนวนผู้ใช้งานการเดินทางช่องทางต่างๆ ในประเทศไทย (2020-2024)
![travel_mode_quantity (1)](https://github.com/user-attachments/assets/cb8003f8-6d8e-4c95-9fa1-7f83c809cd23)

ในช่วงปี 2020 ถึง 2024 การเดินทางทางบก ยังเป็นวิธีการที่ผู้คนเลือกใช้มากที่สุดโดยมีจำนวนผู้ใช้งานที่สูงมากกว่าการเดินทางช่องทางอื่นๆอย่างชัดเจน ในขณะที่การใช้งานทางรางและเรือมีผู้ใช้งานจำนวนน้อยกว่าอย่างเห็นได้ชัด

การเดินทางทางบก (เติบโตคงที่)
- ปี 2020, มีผู้ใช้งาน 2,135 ล้านคน
- ปี 2021, มีผู้ใช้งาน 1,710 ล้านคน
- ปี 2022, มีผู้ใช้งาน 2,094 ล้านคน
- ปี 2023, มีผู้ใช้งาน 2,219 ล้านคน
- ปี 2024, มีผู้ใช้งาน 2,105 ล้านคน

การเดินทางทางราง (เติบโตอย่างต่อเนื่อง)
- ปี 2020, มีผู้ใช้งาน 315 ล้านคน
- ปี 2021, มีผู้ใช้งาน 181 ล้านคน
- ปี 2022, มีผู้ใช้งาน 336 ล้านคน
- ปี 2023, มีผู้ใช้งาน 484 ล้านคน
- ปี 2024, มีผู้ใช้งาน 541 ล้านคน

การเดินทางทางเรือ (เติบโตอย่างค่อยเป็นค่อยไป)
- ปี 2020, มีผู้ใช้งาน 45 ล้านคน
- ปี 2021, มีผู้ใช้งาน 26 ล้านคน
- ปี 2022, มีผู้ใช้งาน 49 ล้านคน
- ปี 2023, มีผู้ใช้งาน 79 ล้านคน
- ปี 2024, มีผู้ใช้งาน 72 ล้านคน

เมื่อพิจารณาการเดินทางทางรางจะเห็นว่ามีการเติบโตของผู้ใช้งานอย่างต่อเนื่อง

# Graph 2 จำนวนผู้ใช้งานการเดินทางช่องทางต่างๆ ในกรุงเทพฯ (2020-2024)
![travel_mode_quantit2 (1)](https://github.com/user-attachments/assets/3d5fccd8-a621-4468-8e15-52ecd2e869ea)

เมื่อพิจารณาการเดินทางเฉพาะในกรุงเทพฯ ซึ่งเป็นศูนย์กลางเศรษฐกิจของประเทศ ตั้งแต่ปี 2020 ถึง 2024 จะเห็นว่า การเดินทางด้วยทางรถไฟ (Rail) มีการเติบโตอย่างต่อเนื่อง โดยจำนวนผู้ใช้เพิ่มขึ้นจาก 297 ล้านคน ในปี 2020 เป็น 514 ล้านคน ในปี 2024 ส่วนการเดินทางทางบก (Road) มีการลดลงจาก 394 ล้านคน ในปี 2020 มาอยู่ที่ 315 ล้านคน ในปี 2024 ส่วนผู้ใช้งานการเดินทางทางน้ำ (Waterway) แม้จะยังคงอยู่ในสัดส่วนที่ต่ำแต่ก็มีการเพิ่มขึ้นเล็กน้อยทุกปี ซึ่งแสดงให้เห็นว่าผู้คนเริ่มหันมาใช้ระบบขนส่งสาธารณะมากขึ้น 


# Graph 3 สัดส่วนจำนวนผู้ใช้บริการการเดินทางทางรางในกรุงเทพฯ (2020-2024)
![rail_type_share_percent4](https://github.com/user-attachments/assets/39e889c9-2da6-4abd-906a-5f65b91dbb87)


จากการเติบโตอย่างต่อเนื่องของผู็ใช้งานการเดินทางทางราง เมื่อพิจารณา ตั้งแต่ปี 2020 ถึง 2024 พบว่า BTS ยังคงเป็นทางเลือกหลักในการเดินทางของผู้คน โดยมีสัดส่วนการใช้บริการสูงสุดในทุกปี แม้จะมีการลดลงจาก 61.2% ในปี 2020 มาอยู่ที่ 52.1% ในปี 2024 ซึ่งแสดงให้เห็นถึงการใช้บริการที่ลดลงเล็กน้อย ส่วน MRT มีการเติบโตอย่างต่อเนื่อง โดยในปี 2024 การใช้บริการของ MRT เพิ่มขึ้นเป็น 41.1% ซึ่งสะท้อนถึงความนิยมที่เพิ่มขึ้นจาก 33.7% ในปี 2020. ขณะที่ ARL มีการใช้งานเพิ่มขึ้นเล็กน้อยแต่ยังคงมีสัดส่วนที่ต่ำ และ Train มีการใช้บริการที่ต่ำมาก แต่ก็มีแนวโน้มเพิ่มขึ้นในปี 2024. สะท้อนถึงการปรับตัวของผู้โดยสารในการเลือกใช้ระบบขนส่งทางรางที่หลากหลายขึ้น



# Graph 4 เปรียบเทียบการเติบโตของผู้ใช้งาน BTS และ MRT (2020-2024)
![image](https://github.com/user-attachments/assets/d543b60c-57c2-4307-9e97-6ed4b1314810)

เมื่อพิจารณาการเติบโตของผู้ใช้งาน BTS และ MRT ในช่วงปี 2020 ถึง 2024 จะเห็นได้ว่าจำนวนผู้โดยสารของทั้ง BTS และ MRT มีแนวโน้มเพิ่มขึ้นอย่างต่อเนื่อง โดย BTS มีจำนวนผู้โดยสารที่สูงกว่า MRT ในทุกปี สะท้อนถึงความนิยมและความครอบคลุมของเส้นทาง อย่างไรก็ตาม ในปี ค.ศ. 2024 เราจะเห็นได้ว่าจำนวนผู้โดยสารของทั้งสองระบบมีความใกล้เคียงกันมากขึ้น ซึ่งอาจเป็นผลมาจากการขยายเส้นทางของ MRT และการเชื่อมต่อกับระบบขนส่งสาธารณะอื่นๆ ที่ดีขึ้น

# Graph 5 จำนวนผู้ใช้งาน BTS รายสถานี (2021)
![image](https://github.com/user-attachments/assets/f02ce1f1-d9c7-4a05-9462-dbf511786a3e)

จากข้อมูลในปี 2021 พบว่าสถานีสยามมีผู้โดยสารมากที่สุดถึง 5.48 ล้านคน รองลงมาคือสถานีอโศก (5.00 ล้านคน) และสถานีหมอชิต (4.65 ล้านคน) สถานีเหล่านี้เป็นจุดเชื่อมต่อสำคัญในใจกลางเมือง และมีจำนวนผู้โดยสารหนาแน่นกว่าสถานีอื่นๆ อย่างเห็นได้ชัด ในทางตรงกันข้าม สถานีที่มีผู้โดยสารน้อยที่สุดคือสถานีบางนา (1.30 ล้านคน) และสถานีใกล้เคียงมีจำนวนผู้โดยสารค่อนข้างต่ำ เช่น สถานีบางจาก (1.33 ล้านคน) และสถานีสำโรง (2.66 ล้านคน) ซึ่งสะท้อนถึงความแตกต่างของการกระจายตัวผู้โดยสารตามทำเลที่ตั้งของสถานี
ค่าเฉลี่ยจำนวนผู้โดยสารทั้งหมดอยู่ที่ 1.6 ล้านคน บ่งชี้ว่ามีสถานีไม่กี่แห่งที่มีผู้โดยสารหนาแน่นเป็นพิเศษ และสถานีเหล่านี้มักจะเป็นสถานีที่ตั้งอยู่ในบริเวณใจกลางเมือง สะท้อนให้เห็นถึงรูปแบบการเดินทางของคนกรุงเทพฯ ที่มักจะเดินทางเข้าสู่ใจกลางเมืองเพื่อทำงานหรือทำกิจกรรมต่างๆ ในขณะที่การเดินทางในบริเวณชานเมืองอาจมีน้อยกว่า

# Graph 6 สัดส่วนจำนวนผู้ใช้งาน BTS รายสถานี (2021)
![image](https://github.com/user-attachments/assets/984f2228-4c16-4738-86b5-cbab8c85e106)

จากข้อมูลสถานีสยามครองแชมป์ผู้โดยสารสูงสุดถึง 5.7% ตามมาด้วยสถานีอโศก (5.2%) และหมอชิต (4.8%) สะท้อนความสำคัญของสถานีเหล่านี้ในฐานะจุดเชื่อมต่อสำคัญในใจกลางเมือง
นอกจากสถานีใหญ่ๆ เหล่านี้แล้ว ยังมีสถานีอื่นๆ ที่มีผู้โดยสารหนาแน่น เช่น สถานีอนุสาวรีย์ชัยสมรภูมิ (3.5%), สถานีอ่อนนุช (3.8%) และสถานีศาลาแดง (2.9%) ซึ่งแสดงให้เห็นถึงความหลากหลายของจุดหมายปลายทางที่ผู้คนใช้บริการรถไฟฟ้าบีทีเอส สถานีที่มีผู้โดยสารน้อยที่สุดใน 30 อันดับแรก ได้แก่ สถานีบางนา (1.3%) และสถานีวงเวียนใหญ่ (1.5%) ซึ่งแสดงให้เห็นถึงความแตกต่างของการกระจายตัวผู้โดยสารตามทำเลที่ตั้งของสถานี


# Graph 7 จำนวนผู้ใช้งาน MRT รายสถานี (2021)
![image](https://github.com/user-attachments/assets/048bf9a8-d4be-4d2a-ac3a-8ea78896dd51)

จากข้อมูลในปี 2021 พบว่าสถานีสุขุมวิทมีจำนวนผู้โดยสารมากที่สุดถึง 9.63 ล้านคน ซึ่งโดดเด่นกว่าสถานีอื่นๆ อย่างเห็นได้ชัด รองลงมาคือสถานีจตุจักร (6.87 ล้านคน), สถานีพระราม 9 (6.86 ล้านคน) และสถานีเพชรบุรี (6.79 ล้านคน) สถานีเหล่านี้ล้วนตั้งอยู่ในบริเวณใจกลางเมืองที่มีความหนาแน่นของประชากรสูงและเป็นจุดเชื่อมต่อกับระบบขนส่งสาธารณะอื่นๆ
ค่าเฉลี่ยจำนวนผู้โดยสารทั้งหมดอยู่ที่ 2.7 ล้านคน ซึ่งแสดงให้เห็นว่าสถานีส่วนใหญ่มีจำนวนผู้โดยสารต่ำกว่าค่าเฉลี่ยนี้ บ่งชี้ว่ามีสถานีไม่กี่แห่งที่มีผู้โดยสารหนาแน่นเป็นพิเศษ และสถานีเหล่านี้มักจะเป็นสถานีที่ตั้งอยู่ในบริเวณใจกลางเมือง

# Graph 8 สัดส่วนจำนวนผู้ใช้งาน MRT รายสถานี (2021)
![image](https://github.com/user-attachments/assets/80e8613a-2553-40f4-8c18-70f1b5f61e02)

พบว่าสถานีสุขุมวิทมีผู้โดยสารมากที่สุดถึง 9.8% ของผู้โดยสารทั้งหมด ตามมาด้วยสถานีจตุจักรและสถานีพระราม 9 ซึ่งมีผู้โดยสาร 7.0% เท่ากัน สถานีเหล่านี้เป็นจุดเชื่อมต่อสำคัญในใจกลางเมือง และมีจำนวนผู้โดยสารหนาแน่นกว่าสถานีอื่นๆ อย่างเห็นได้ชัด 
นอกจากสถานีใหญ่ๆ เหล่านี้แล้ว ยังมีสถานีอื่นๆ ที่มีผู้โดยสารหนาแน่น เช่น สถานีสีลม (5.4%), สถานีห้วยขวาง (5.1%), สถานีศูนย์วัฒนธรรมแห่งประเทศไทย (4.2%) และสถานีลาดพร้าว (3.8%) ซึ่งแสดงให้เห็นถึงความหลากหลายของจุดหมายปลายทางที่ผู้คนใช้บริการรถไฟฟ้า MRT ในทางตรงกันข้าม สถานีที่มีผู้โดยสารน้อยที่สุด ได้แก่ สถานีบางโพธิ์, สถานีบางอ้อ และสถานีสนามไชย ซึ่งมีผู้โดยสารเพียง 0.9% เท่านั้น 

# Graph 9 เปรียบเทียบจำนวนผู้ใช้งานในสถานีที่มากที่สุดของ BTS และ MRT (2021)
![image](https://github.com/user-attachments/assets/3a2357fb-3656-4af1-8782-cff81cf368ef)

จำนวนผู้โดยสารระหว่างสถานีสยาม (BTS) และสถานีสุขุมวิท (MRT) ตลอดปี 2021 โดยแสดงข้อมูลเป็นรายเดือน สำหรับสถานีสยาม (สีน้ำเงิน) มีผู้โดยสารตั้งแต่ 0.1 ถึง 1.0 ล้านคน โดยเดือนมีนาคมมีผู้โดยสารสูงสุดประมาณ 1.0 ล้านคน ในขณะที่เดือนสิงหาคมมีผู้โดยสารน้อยที่สุดประมาณ 0.1 ล้านคน
สำหรับสถานีสุขุมวิท (สีส้ม) มีผู้โดยสารมากกว่าสถานีสยาม โดยมีจำนวนระหว่าง 0.5 ถึง 1.5 ล้านคน เดือนมีนาคมมีผู้โดยสารสูงสุดถึง 1.5 ล้านคน ส่วนเส้นประสีแดงแสดงความแตกต่างระหว่างจำนวนผู้โดยสารของสถานีสยามและสุขุมวิทมากที่สุดในเดือนพฤศจิกายนและธันวาคมซึ่งมีความแตกต่างประมาณ 0.6 ล้านคน


# Graph 10 จำนวนผู้ใช้งานรถไฟฟ้า BTS (2020-2023)
![image](https://github.com/user-attachments/assets/b01b9e39-d185-40c4-aca2-1c3522f1b531)

เมื่อพิจารณาการใช้งาน BTS เป็นรายเดือน พบว่า ในปี 2020 เห็นได้ชัดว่าเดือนมกราคมมีผู้โดยสารสูงสุดที่ 24 ล้านคน และลดลงมากในเดือนเมษายน (4.3 ล้านคน) ซึ่งน่าจะเป็นผลกระทบจากการแพร่ระบาดของโควิด-19 ปี 2021 ยังคงมีจำนวนผู้โดยสารต่ำโดยเฉพาะในช่วงกลางปี ขณะที่ปี 2022 แสดงให้เห็นการฟื้นตัวที่ชัดเจน โดยเฉพาะในช่วงครึ่งปีหลังที่มีผู้โดยสารเพิ่มขึ้นต่อเนื่องจนถึงธันวาคมที่มีผู้โดยสารสูงสุดถึง 22 ล้านคน ส่วนปี 2023 มีข้อมูลถึงเดือนกรกฎาคมเท่านั้น แต่แสดงให้เห็นว่ามีจำนวนผู้โดยสารสูงต่อเนื่อง

# Graph 11 จำนวนผู้ใช้งานรถไฟฟ้า BTS (2020-2023)
![image](https://github.com/user-attachments/assets/2e8e1f00-3ea4-4768-b024-dbd21f232c0e)

จากข้อมูลพบว่า
- 2020: มีผู้โดยสารในเดือนมกราคมมากถึง 24 ล้านคน แต่ลดลงอย่างมากในเดือนเมษายน ลดลงเหลือราว 4.3 ล้านคน ซึ่งเกิดจากการกระประกาศLockdown ของการระบาดของ COVID-19
- 2021: จะเห็นว่าจำนวนผู้โดยสารลดลงอย่างต่อเนื่องในทุกเดือนเมื่อเทียบกับปีอื่นๆ ซึ่งแสดงถึงผลกระทบต่อเนื่องของการระบาดของโควิด19 (ต่อเนื่องจากปี2020)
- 2022: จำนวนผู้โดยสารเพิ่มขึ้นอย่างต่อเนื่องแบบค่อยเป็นค่อยไป
- 2023: จำนวนผู้โดยสารเพิ่มอย่างเห็นได้ชัดโดยสูงถึง 21-23 ล้านคน 

# Graph 12 จำนวนผู้ใช้งานรถไฟฟ้า BTS เฉลี่ยรายเดือน (2020-2023)
![image](https://github.com/user-attachments/assets/456e906f-e3f0-4b77-9b94-4d89982a7135)

เห็นได้ชัดว่าไตรมาสแรกของปี (มกราคม-มีนาคม) มีจำนวนผู้โดยสารสูงที่สุด โดยเดือนมกราคมมีค่าเฉลี่ยผู้โดยสารสูงสุดที่ 16.4 ล้านคน ตามด้วยเดือนกุมภาพันธ์ที่ 16.2 ล้านคน และมีนาคมที่ 16.0 ล้านคน ส่วนในช่วงกลางปีมีการลดลงอย่างมีนัยสำคัญโดยเฉพาะเดือนเมษายนที่มีค่าเฉลี่ยเพียง 10.7 ล้านคน และเดือนพฤษภาคมที่ 11.9 ล้านคน ข้อมูลยังแสดงให้เห็นว่าจำนวนผู้โดยสารเริ่มฟื้นตัวในช่วงครึ่งปีหลัง โดยเฉพาะในไตรมาสสุดท้าย (ตุลาคม-ธันวาคม) ที่มีค่าเฉลี่ยผู้โดยสารกลับมาสูงขึ้นอีกครั้ง โดยเดือนตุลาคมมีค่าเฉลี่ย 15.3 ล้านคน เดือนพฤศจิกายนมี 15.0 ล้านคน และเดือนธันวาคมมี 15.3 ล้านคน รูปแบบนี้สะท้อนถึงอิทธิพลของฤดูกาลท่องเที่ยว ช่วงเปิดภาคเรียน และช่วงเทศกาลต่างๆ ที่ส่งผลต่อจำนวนผู้ใช้งานรถไฟฟ้า BTS

# Graph 13 จำนวนผู้ใช้งานรถไฟฟ้ารถไฟฟ้ามหานคตรสายสีฟ้า (2017-2021) 
![image](https://github.com/user-attachments/assets/30c3ff75-6dc7-45f9-b24b-bdc673bf9a32)

ช่วงปี 2017-2019 มีปริมาณผู้โดยสารค่อนข้างคงที่และมีแนวโน้มเพิ่มขึ้นเล็กน้อยทุกปี โดยเฉพาะในปี 2019 ที่มีจำนวนผู้โดยสารสูงถึง 12 ล้านคนในหลายเดือนช่วงปลายปี แต่เมื่อเข้าสู่ปี 2020 มีการลดลงอย่างรุนแรงโดยเฉพาะในเดือนเมษายนที่มีผู้โดยสารเพียง 2.4 ล้านคน และยังคงมีจำนวนต่ำต่อเนื่องในปี 2021 ซึ่งมีจำนวนผู้โดยสารต่ำที่สุดในเดือนกรกฎาคมและสิงหาคมที่ 2.4 และ 1.9 ล้านคนตามลำดับ

# Graph 14 จำนวนผู้ใช้งานรถไฟฟ้ารถไฟฟ้ามหานคตรสายสีม่วง (2017-2021) 
![image](https://github.com/user-attachments/assets/bb46aa7d-681b-48c3-97ee-d9d8b8adf044)

เปรียบการโดยสารระหว่างสายสีฟ้าและสายสีม่วงของรถไฟฟ้ามหานคร
ความแตกต่างของปริมาณผู้ใช้
- สายสีน้ำเงิน: รองรับผู้โดยสารได้มากกว่าอย่างเห็นได้ชัด โดยมีปริมาณผู้โดยสารต่อเดือนตั้งแต่ 1.9 ถึง 12 ล้านคน
- สายสีม่วง: จำนวนผู้โดยสารน้อยกว่ามาก โดยมีตั้งแต่ 58,000 ถึง 600,000 คน
- เปรียบเทียบ: สายสีน้ำเงิน (494,001,665 คน) เทียบกับสายสีม่วง (19,731,251 คน) กล่าวคือสายสีน้ำเงินมีผู้โดยสารได้มากกว่าโดยรวมประมาณ 25 เท่า

# Graph 15 เส้นทางเดินรถไฟฟ้ามหานครสายสีน้ำเงินและสีม่วง
![image](https://github.com/user-attachments/assets/8fc50771-0019-43a8-864e-6dba97209037)

ปัจจัยหลายข้อที่ส่งผลให้รถไฟฟ้ามหานครสายสีน้ำเงินมีผู้โดยสารมากกว่ารถไฟฟ้าสายสีม่วง ได้แก่
   - การเชื่อมต่อที่ครอบคลุม: รถไฟฟ้าสายสีน้ำเงินมีความยาว 55.63 กิโลเมตร มีสถานี 42 สถานี (เปิดให้บริการ 38 สถานี) เชื่อมต่อพื้นที่สำคัญของกรุงเทพฯ รวมถึงย่านธุรกิจใจกลางเมือง แหล่งท่องเที่ยว และเขตที่อยู่อาศัย รวมถึงมีการเชื่อมกับระบบขนส่งสาธารณะอื่นๆ เช่น รถไฟฟ้า BTS และรถไฟฟ้าสายสีม่วง      ช่วยเพิ่มการเข้าถึงและความสะดวกสบาย     
   - ความหนาแน่นของประชากรตลอดเส้นทาง: รถไฟฟ้าสายสีน้ำเงินให้บริการในพื้นที่ที่มีประชากรหนาแน่นและศูนย์กลางการค้าสำคัญ ดึงดูดผู้โดยสารได้มากกว่ารถไฟฟ้าสายสีม่วงที่เน้นชานเมือง
   - ส่วนต่อขยายและการปรับปรุงบริการ: การเปิดส่วนต่อขยาย เช่น เส้นทางหลักสองในปี 2562 ทำให้จำนวนผู้โดยสารเพิ่มขึ้นอย่างมากโดยให้การเข้าถึงพื้นที่ใหม่ๆ 

# ข้อสรุปของโครงการ
จากการศึกษาพบว่าการเดินทางด้วยระบบขนส่งสาธารณะในกรุงเทพฯ มีแนวโน้มเติบโต โดยเฉพาะการเดินทางทางรางที่มีจำนวนผู้โดยสารเพิ่มขึ้นอย่างต่อเนื่อง ขณะที่การเดินทางทางบกมีแนวโน้มลดลง และการเดินทางทางน้ำเติบโตในอัตราที่ช้า ความนิยมของระบบขนส่งสาธารณะสะท้อนให้เห็นถึงพฤติกรรมของผู้โดยสารที่ปรับตัวเข้าสู่ระบบขนส่งที่มีประสิทธิภาพและสะดวกมากขึ้น โดย BTS และ MRT เป็นตัวเลือกหลักในการเดินทางในเมือง ซึ่งสถานีสำคัญ เช่น สยาม อโศก และพระราม 9 มีผู้โดยสารหนาแน่นที่สุด ธุรกิจที่สามารถพัฒนาได้จากแนวโน้มนี้ ได้แก่ สื่อโฆษณาและประชาสัมพันธ์ ร้านค้าและร้านอาหารในสถานี บริการขนส่งต่อเนื่อง (First & Last Mile) แอปพลิเคชันข้อมูลการเดินทาง และการพัฒนาอสังหาริมทรัพย์ใกล้สถานีขนส่งสาธารณะ ทั้งนี้ ข้อมูลเชิงลึกเกี่ยวกับแนวโน้มการเดินทางสามารถช่วยวางแผนกลยุทธ์ทางธุรกิจให้มีประสิทธิภาพมากขึ้น



